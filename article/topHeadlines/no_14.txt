Savnet gutt (4) funnet: – Han var så trøtt at han sovnet på skulderen til mannskapet

Politi, brann, helse, Røde Kors og andre frivillige ble engasjert i søket etter en fire år gammel gutt i Vikjavegen på Voss.

Publisert Publisert I går 15:02

Politi og Røde Kors koordinerer før leteaksjonen på Voss. Foto: Arne Hofseth

Klokken 17.03 bekreftet Vest politidistrikt at gutten er funnet uskadet.

– Den savnede gutten har kommet til rette. Han ble funnet i nærheten av huset han var savnet fra. Han er uskadet, men trøtt og sliten. Han blir nå gjenforent med foreldrene sine, skriver politiet.

Sovnet på skulderen

Gutten forsvant fra en adresse i Vikjavegen om lag 13.20.

Politiet ble kontaktet en halvtime etter, og satt i samråd med Hovedredningssentralen i gang en leteaksjon.

– Han var så trøtt at han sovnet på skulderen til mannskapet fra Røde Kors som fant han, sier operasjonsleder Morten Rebnord.

Politiet rakk dermed ikke å spørre gutten hvordan han forsvant.

Røde Kors og politi koordinerte sammen. Foto: Arne Hofseth

Lette i vannet

På Twitter skrev Vest politidistrikt at de startet søk langs strandsonen i Vangsvatnet etter at savnetmeldingen kom.

Søket gikk også for seg langs Vikjavegen. Tre politihunder og tre hunder fra Norske redningshunder ble satt inn i søket etter gutten.

Politiet la også raskt ut en beskrivelse av gutten.

– Vi håper personer som ser en gutt som passer skildringen i området, tar kontakt, sa operasjonsleder Stein Rune Halleraker i politiet.

Brannvesenet var på plass på stedet. De startet søk langs strandsonen. Foto: Arne Hofseth

Publisert Publisert: 11. juli 2020 15:02 Oppdatert: 12. juli 2020 16:49