Larmet inkom till SOS vid 12:30-tiden om att en person hade fallit ur en båt och hamnat i vattnet. Personen ska ha fått hjälp med att ta sig till land med en annan båt.

Räddningstjänst, ambulans och polis tillkallades till platsen och pojken fördes till sjukhus med Sjöfartverkets räddningshelikopter. På lördagseftermiddagen bekräftade polisen att pojken hade omkommit i samband med olyckan.

Polisen håller på att utreda omständigheterna kring olyckan.

– Vi misstänker inget brott i nuläget, säger polisens jourhavande förundersökningsledare.

Anhöriga har blivit underrättade.

Texten har rättats. Tidigare uppgifter om att ambulanshelikopter var på platsen var felaktiga. Det var Sjöverkets räddningshelikopter som förde pojken till sjukhus.