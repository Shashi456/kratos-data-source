Brooklyn Beckham, 21 anni, ha chiesto alla fidanzata, la 25 enne Nicola Peltz di sposarlo: a fare l'annuncio ufficiale il primogenito di David e Victoria con un post su Instagram. «Due settimane fa ho chiesto alla mia amata di sposarmi e ha detto sì. Sono l’uomo più fortunato al mondo. Prometto di essere il miglior marito e il miglio padre un giorno. Ti amo» ha scritto a corredo di una romantica foto. Uno scatto che li ritrae abbracciati in un verde prato tra fiori e piante. La stessa foto è stata postata anche dall'ex Posh Spice, mamma del futuro sposo: «La notizia più bella! Non potremmo essere più felici del fatto che Brooklyn e Nicola Anne si sposeranno! Vi auguriamo tanto amore e una vita di felicità. Vi amiamo tanto» è stata la didascalia della stilista che approva dunque le nozze. La conferma è avvenuta dopo i rumors dei giorni scorsi pubblicati dal «Mirror» sulle nozze sempre più vicino.