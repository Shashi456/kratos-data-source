Il rapporto tra il cambio euro dollaro e le elezioni USA 2020 è finito sotto la lente d’ingrandimento di Nordea.

Gli esperti hanno tentato di prevedere cosa potrebbe accadere con un’ipotetica vittoria di Joe Biden, candidato democratico che sta continuando a primeggiare su Trump nei sondaggi.

Cambio euro dollaro ed elezioni USA: cosa accadrebbe con Biden presidente

Nonostante negli ultimi giorni sia sorta una certa confusione attorno alle presidenziali americane, con personaggi quali Kanye West che hanno avanzato la propria candidatura alla Casa Bianca, il mercato ha continuato a concentrarsi sui due leader che fino a questo momento hanno tenuto banco: Donald Trump e Joe Biden.

Secondo gli analisti di Nordea a vincere le elezioni USA 2020 sarà proprio il democratico. Questo scenario determinerà un immediato rafforzamento del biglietto verde che si ripercuoterà negativamente sul cambio euro dollaro.

Per gli esperti, l’approccio meno benigno di Biden nei confronti dei corporate tax cut (tagli fiscali sulle aziende) si rivelerà svantaggioso per la quotazione più monitorata del mercato valutario, mentre le azioni in USD faranno fatica a sovraperformare quelle in EUR nel medio termine.

In linea di massima le previsioni degli esperti hanno parlato di un cambio euro dollaro indebolito dopo l’ipotetica vittoria di Biden e di una probabile risalita nel medio periodo. I tori della coppia, per usare le stesse parole di Nordea, dovranno fare il tifo per Trump durante le elezioni USA 2020.

Certo è che la formulazione di accurate stime economico-finanziarie appare oggi un esercizio complicato, soprattutto alla luce delle profonde incertezze con cui il mondo intero sta attualmente facendo i conti.

Non è chiaro al momento se la coppia rispetterà le previsioni di Nordea o meno in caso di vittoria di Biden. Sicuramente però il rapporto tra cambio euro dollaro ed elezioni USA 2020 continuerà ad essere monitorato con attenzione nei prossimi mesi.