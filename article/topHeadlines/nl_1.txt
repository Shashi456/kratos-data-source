Brooklyn Beckham, de oudste zoon van voormalig profvoetballer David Beckham en Spice Girls-lid Victoria Beckham, is verloofd met actrice Nicola Peltz. De 21-jarige Brooklyn Beckham heeft de 25-jarige Peltz eind juni ten huwelijk gevraagd, meldt hij zaterdag op Instagram.

"Twee weken geleden vroeg ik mijn soulmate ten huwelijk en ze zei ja", aldus de zoon van David en Victoria Beckham. "Ik beloof de beste echtgenoot en op een dag de beste vader te zijn."

Brooklyn Beckham laat niet weten of hij en zijn verloofde een kind verwachten. "We hadden niet blijer kunnen zijn!" reageert moeder Victoria zaterdag op het nieuws van de verloving.

De oudste zoon van David en Victoria Beckham en Peltz hebben acht maanden een relatie. Daarvoor was Brooklyn Beckham aan het daten met onder anderen het model Hana Cross en de actrice Chloë Grace Moretz.

Brooklyn Beckham kondigt zijn verloving aan. (Bron: Instagram/Brooklyn Beckham)