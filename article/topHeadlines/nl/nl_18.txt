Bekijk de beelden hier. De tekst gaat eronder verder.

Wieggers was vrijdag samen met collega-boeren onderweg naar huis na een actie bij het Centrum voor Levensmiddelenhandel in Leidschendam. De politie hield het gezelschap, met Wieggers voorop, tegen in Bleiswijk.

Zie ook: 'De boel blokkeren? We wilden naar de Mac', boer Thijs opgepakt na 'misverstand'

Volgens de boeren gebeurde dit, omdat ze zonder dat ze dat wisten in de buurt reden van een distributiecentrum van supermarktketen Hoogvliet en daarmee de indruk werd gewekt dat dit centrum zou worden geblokkeerd.

Nog altijd vast

"Thijs wilde een hapje eten bij McDonald's", aldus FDF-woordvoerder Rutger van Lier uit Halle. 'Hij wist niet dat hij een afslag nam waar Hoogvliet ook zat. Dit had nooit uit de hand hoeven lopen."

De aangehouden Wieggers zit momenteel vast. Of hij zaterdag nog op vrije voeten komt, kan een woordvoerder van de plaatselijke politie niet zeggen. "Alle feiten en omstandigheden worden op dit moment nog onderzocht", zegt Lilian van Duijvenbode. "Als het inderdaad een misverstand is geweest, zal dat vanzelf uit het onderzoek blijken."