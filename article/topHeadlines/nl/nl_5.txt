De shorttrackster overleed vrijdag aan de complicaties van een auto-immuunziekte. Lara van Ruijven belandde 29 juni op de intensive care in een Frans ziekenhuis. Ze overleed in het bijzijn van haar naasten.

Condoleances

De condoleances stromen binnen. "Rust zacht lieve Lara. Ik ga je zo vreselijk missen", schrijft Suzanne Schulting. Op sociale media deelt de schaatser allemaal herinneringen.

Voormalig ploeggenoot Jorien ter Mors schrijft: "De doorzetter, met je onvergetelijke lach en je lieve zorgzame karakter. Ik ga je ontzettend missen."