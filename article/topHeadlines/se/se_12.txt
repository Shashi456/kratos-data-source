Både Danderyds sjukhus och Södersjukhuset har nu gått in i normalläge när antalet patienter med covid–19 har minskat avsevärt. Men nu är det dags att ta tag i allt som inte hunnits med under vårens krisläge.

Region Stockholm meddelade i en rapport på fredagen att läget för regionens sjukvård är stabilt men stundtals ansträngt. I rapporten uppges att ungefär 150 personer vårdas för corona i regionen just nu. Flera avdelningar ställs nu om till vanlig vård efter att tillfälligt ha varit avsedda för patienter med covid-19.