I butiken Elcykelpunkten på Kungsholmen i Stockholm står elcyklarna i långa rader. För butiksägarna har våren varit intensiv. När andra butiker har kämpat för sin överlevnad har de istället varit oroliga för att varorna ska ta slut.

Jens Hagman, butikens grundare och vd, berättar för SvD att de har haft så mycket att göra att de behövt anställa två nya butiksförsäljare.